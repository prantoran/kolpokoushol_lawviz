এশিয়ার পশ্চাদপদ নারী সমাজের, বিশেষতঃ এশীয় অঞ্চলের মেধাবী গ্রামীণ ছাত্রীদিগকে উন্নতমানের শিক্ষা প্রদান এবং উক্তরূপ শিক্ষা প্রদানের মাধ্যমে রাষ্ট্রের সকল স্তরে পেশাগত নারী নেতৃত্ব গড়িয়া তুলিবার লক্ষ্যে এশিয়ান ইউনিভার্সিটি ফর উইমেন স্থাপনকল্পে প্রণীত আইন
যেহেতু এশিয়ার পশ্চাদপদ নারী সমাজকে উন্নতমানের শিক্ষা প্রদানের মাধ্যমে রাষ্ট্রের সকল স্তরে পেশাগত নারী নেতৃত্ব গড়িয়া তুলিবার লক্ষ্যে এশিয়ান ইউনিভার্সিটি ফর উইমেন স্থাপন সমীচীন ও প্রয়োজনীয়;
(ক)	âবিশ্ববিদ্যালয়â অর্থ এই আইনের ধারা ৩ এর অধীন স্থাপিত এশিয়ান ইউনিভার্সিটি ফর উইমেন (Asian University for Women);
(খ)	âচার্টারâ অর্থ এই আইনের তফসিলে উল্লিখিত Charter of the Asian University for Women৷
৩৷ (১) এই আইনের বিধানাবলী অনুসারে বাংলাদেশের চট্টগ্রাম জেলার পাহাড়তলী নামক স্থানে এশিয়ান ইউনিভার্সিটি ফর উইমেন (Asian University for Women) নামে একটি বিশ্ববিদ্যালয় স্থাপিত হইবে৷
(২) বিশ্ববিদ্যালয় একটি সংবিধিবদ্ধ সংস্থা হইবে যাহার স্থায়ী ধারাবাহিকতা এবং একটি সাধারণ সীলমোহর থাকিব, এবং এই আইনের বিধান সাপেক্ষে, ইহার স্থাবর ও অস্থাবর সকল প্রকার সম্পত্তি অর্জন করিবার, অধিকারে রাখিবার ও হস্তান্তর করিবার ক্ষমতা থাকিবে, এবং এশিয়ান ইউনিভার্সিটি ফর উইমেন (Asian University for Women) এই নামে বিশ্ববিদ্যালয়ের পক্ষে বা বিপক্ষে মামলা দায়ের করা যাইবে৷

