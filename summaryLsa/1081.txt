২। বিষয় বা প্রসঙ্গের পরিপন্থী কোন কিছু না থাকিলে, এই আইনে- (১) ‘‘চলচ্চিত্র’’ অর্থে সেলুলয়েড, অ্যানালগ, ডিজিটাল বা অন্য যে কোন মাধ্যমে নির্মিত চলচ্চিত্র যেমনঃ পূর্ণদৈর্ঘ্য কাহিনী চলচ্চিত্র, স্বল্পদৈর্ঘ্য চলচ্চিত্র, টেলিফিল্ম, কার্টুন চলচ্চিত্র, প্রামাণ্য চলচ্চিত্র, ইত্যাদি অন্তর্ভুক্ত হইবে; (২) ‘‘চলচ্চিত্র সংসদ’’ অর্থ কোন সংঘ, সমিতি, ক্লাব, সংস্থা, উহা যে নামেই অভিহিত হউক না কেন, যাহা ইহার সদস্যদের চলচ্চিত্র প্রদর্শনের জন্য প্রতিষ্ঠা করা হইয়াছে এবং উহাদের ফেডারেশন বা এসোসিয়েশনও ইহার অন্তর্ভুক্ত হইবে; (৩) ‘‘নির্ধারিত’’ অর্থ বিধি দ্বারা নির্ধারিত; (৪) ‘‘নিবন্ধন’’ অর্থ ধারা ৫ এর অধীন প্রদত্ত নিবন্ধন; (৫) ‘‘নিবন্ধন সনদ’’ অর্থ ধারা ৫ এর অধীন প্রদত্ত নিবন্ধন সনদ; (৬) ‘‘বোর্ড’’ অর্থ Censorship of Films Act, 1963 (Act No.
XVIII of 1963) এর section 3 এর অধীন গঠিত বাংলাদেশ চলচ্চিত্র সেন্সর বোর্ড; (৭) ‘‘সনদপ্রাপ্ত চলচ্চিত্র’’ অর্থ Censorship of Films Act, 1963 (Act No.
XVIII of 1963) এর section 2(c) এ সংজ্ঞায়িত certified film ।
৪। (১) প্রতিটি চলচ্চিত্র সংসদকে নিবন্ধনের জন্য নির্ধারিত ফি প্রদানপূর্বক নির্ধারিত ফরমে সরাসরি অথবা, ক্ষেত্রমত, জেলা তথ্য অফিসারের মাধ্যমে বোর্ডের নিকট আবেদন করিতে হইবে। (২) আবেদন ফরমের সহিত নিম্নবর্ণিত তথ্য এবং কাগজপত্র জমা দিতে হইবে, যথাঃ- (ক) চলচ্চিত্র সংসদের গঠনতন্ত্র; (খ) চলচ্চিত্র সংসদের প্রধান কার্যালয়ের ঠিকানা; (গ) চলচ্চিত্র সংসদের নির্বাহী পরিষদের তালিকা; (ঘ) যে শর্তে চলচ্চিত্র প্রদর্শন করা হইবে; এবং (ঙ) চলচ্চিত্র সংসদের আয়ের উৎস।
৮। (১) প্রত্যেক চলচ্চিত্র সংসদ বৎসর শেষ হইবার ৬ (ছয়) মাসের মধ্যে পূর্ববর্তী বৎসরের নিরীক্ষিত হিসাবসহ সম্পাদিত কার্য সম্পর্কে একটি প্রতিবেদন সরাসরি বোর্ডের নিকট অথবা জেলা তথ্য অফিসারের মাধ্যমে বোর্ডের নিকট প্রেরণ করিবে। (২) বোর্ড কোন চলচ্চিত্র সংসদ এর নিকট কোন বিবরণী, প্রতিবেদন বা তথ্য প্রদানের জন্য তলব করিলে সংশ্লিষ্ট চলচ্চিত্র সংসদ উহা বোর্ডের নিকট দাখিল করিবে। (৩) বোর্ড বা এতদুদ্দেশ্যে, তদ্‌কতৃর্ক ক্ষমতাপ্রাপ্ত যে কোন কর্মকর্তা বা জেলা তথ্য অফিসার চলচ্চিত্র সংসদের হিসাব সংক্রান্ত বহি, অন্যান্য রেকর্ড এবং কার্যক্রম পরিদর্শন করিতে পারিবে।
XXVIII of 1980), অতঃপর উক্ত Act বলিয়া উল্লিখিত, এতদ্‌দ্বারা রহিত করা হইল। (২) উক্তরূপ রহিত হওয়া সত্ত্বেও, উক্ত Act এর অধীন কৃত কাজ-কর্ম, গৃহীত ব্যবস্থা, প্রণীত বিধি, প্রদত্ত নিবন্ধন বা নিষ্পন্নাধীন কোন নিবন্ধনের আবেদন, এই আইনের বিধানাবলীর সহিত সামঞ্জস্যপূর্ণ হওয়া সাপেক্ষে, এই আইনের অধীন কৃত, গৃহীত, প্রণীত, প্রদত্ত বা নিষ্পন্নাধীন বলিয়া গণ্য হইবে। (৩) উক্তরূপ রহিতকরণ সত্ত্বেও, এই আইন প্রবর্তনের অব্যবহিত পূর্বে উক্ত Act এর অধীন কোন মামলা বা আইনগত কার্যধারা নিষ্পন্নাধীন থাকিলে, উক্ত মামলা বা কার্যধারা উক্ত Act এর বিধান অনুসারে এইরূপে নিষ্পত্তি করিতে হইবে, যেন এই আইন প্রণীত হয় নাই।

