২। বিষয় বা প্রসঙ্গের পরিপন্থী কোন কিছু না থাকিলে, এই আইনে,― (১)	‘‘অনাবাসিক ব্যক্তি’’ অর্থ এমন ব্যক্তি যিনি আবাসিক নহেন; (২)	‘‘অপরাধ’’ অর্থ ধারা ১১১, ১১২, ১১৩,১১৬ ও ১১৭ এ উল্লিখিত কোন অপরাধ; (৩) 	‘‘অব্যাহতিপ্রাপ্ত সরবরাহ’’ অর্থ ধারা ২৬ এ উল্লিখিত অব্যাহতিপ্রাপ্ত সরবরাহ; (৪) 	‘‘অব্যাহতিপ্রাপ্ত আমদানি’’ অর্থ ধারা ২৬ এ উল্লিখিত অব্যাহতিপ্রাপ্ত আমদানি; (৫)	‘‘অর্থ’’ অর্থ বাংলাদেশ বা যেকোন দেশে প্রচলিত কোন মুদ্রা (legal tender) , এবং নিম্নবর্ণিত দলিলাদিও উহার অন্তর্ভুক্ত হইবে, যথা:― (ক) বিনিমেয় দলিল (negotiable instrument) (খ) বিল অব এক্সচেঞ্জ, প্রমিসরি নোট, ব্যাংক ড্রাফট, পোস্টাল অর্ডার, মানি অর্ডার বা সমতুল্য দলিল; (গ) ক্রেডিট কার্ড বা ডেবিট কার্ড; বা (ঘ) এ্যাকাউন্ট ডেবিট বা ক্রেডিটের মাধ্যমে প্রদত্ত সরবরাহ; (৬) 	‘‘অর্থনৈতিক কার্যক্রম’’ অর্থ পণ্য, সেবা বা স্থাবর সম্পত্তি সরবরাহের উদ্দেশ্যে নিয়মিত বা ধারাবাহিকভাবে পরিচালিত কোন কার্যক্রম; এবং (ক) নিম্নবর্ণিত কার্যক্রমও উহার অন্তর্ভুক্ত হইবে, যথা:― (অ) কোন ব্যবসা পেশা, বৃত্তি, জীবিকা উপার্জনের উপায়, পণ্য প্রস্তুত বা কোন ধরনের উদ্যোগ (undertaking) মুনাফার লক্ষ্যে কার্যক্রমটি পরিচালিত হউক বা না হউক; (আ) 	লিজ, লাইসেন্স বা অনুরূপ উপায়ে কোন পণ্য, সেবা বা সম্পত্তি সরবরাহ; (ই) 	কেবল একবারের জন্য পরিচালিত কোন বাণিজ্যিক কার্যক্রম বা উদ্যোগ; বা (ঈ)	উক্ত কার্যক্রমের প্রারম্ভে বা শেষে সম্পাদিত কোন কার্য; তবে― (খ) নিম্নবর্ণিত কার্যক্রম উহার অন্তর্ভুক্ত হইবে না, যথা:― (অ)	কর্মচারী কর্তৃক তাহার নিয়োগকর্তাকে প্রদত্ত সেবা; (আ) 	কোম্পানীর কোন পরিচালক কর্তৃক প্রদত্ত কোন সেবা: তবে, যেইক্ষেত্রে উক্ত ব্যক্তি তাহার ব্যবসা পরিচালনার নিমিত্ত উক্ত পরিচালকের পদ গ্রহণ করেন, সেইক্ষেত্রে তৎকর্তৃক প্রদত্ত সেবা অর্থনৈতিক কার্যক্রম হইবে; (ই) 	বাণিজ্যিকভাবে পরিচালিত নয় এমন কোন বিনোদনমূলক কাজ বা শখ; (ঈ) 	বাণিজ্যিক উদ্দেশ্য ব্যতীত, সরকার কর্তৃক পরিচালিত নির্ধারিত কোন কার্যক্রম; (৭) ‘‘অংশীদারি কারবার’’ অর্থ অংশীদারি কারবার আইন, ১৯৩২ (১৯৩২ সনের ৯ নং আইন) এর ধারা ৪ এ সংজ্ঞায়িত অংশীদারি কারবার; (৮) ‘‘আগাম কর’’ অর্থ ধারা ৩১(২) এর অধীন করয্যেগ্য আমদানির উপর আগাম প্রদেয় কর; (৯) ‘‘আদেশ’’ অর্থ বোর্ড বা অনুমোদিত মূসক কর্মকর্তা কর্তৃক প্রদত্ত কোন সাধারণ বা বিশেষ আদেশ; (১০) ‘‘আনুক্রমিক (progressive) বা পর্যাবৃত্ত (periodic) সরবরাহ’’ অর্থ― (ক)	কোন চুক্তির অধীন আনুক্রমিক বা পর্যাবৃত্তভাবে অর্থ পরিশোধের শর্তাধীনে প্রদত্ত কোন সরবরাহ; (খ) 	কোন লিজ, হায়ার অব লাইসেন্স (ফাইন্যান্স লিজসহ) এর অধীন প্রদত্ত কোন সরবরাহ; বা (গ)	নির্মাণ বা প্রকৌশলগত কার্যক্রম, ভবন পুনর্গঠন বা বর্ধিতকরণের কাজে প্রত্যক্ষভাবে প্রদত্ত কোন সরবরাহ; (১১) ‘‘আনুষঙ্গিক পরিবহন সেবা’’ অর্থ জাহাজে পণ্য বোঝাইকরণ বা খালাসকরণ সংক্রান্ত সেবা, পণ্য বাঁধা সংক্রান্ত সেবা, পণ্য পরিদর্শন সংক্রান্ত সেবা, শুল্ক দলিলাদি প্রস্তুতকরণ ও প্রক্রিয়াকরণ সংক্রান্ত সেবা, কন্টেইনার হ্যান্ডলিং সংক্রান্ত সেবা, পণ্য গুদামজাতকরণ বা সংরক্ষণ সংক্রান্ত সেবা ও অনুরূপ অন্য কোন সেবা; (১২) ‘‘আন্তর্জাতিক পরিবহন’’ অর্থ আনুষঙ্গিক পরিবহন সেবা ব্যতিরেকে, সড়ক, নৌ বা আকাশপথে যাত্রী ও পণ্যাদির নিম্নবর্ণিত পরিবহন, যথা:― (ক) বাংলাদেশের বাহিরে অবস্থিত কোন স্থান হইতে বাংলাদেশের বাহিরে অবস্থিত কোন স্থানে পরিবহন; (খ) বাংলাদেশের বাহিরে অবস্থিত কোন স্থান হইতে বাংলাদেশের অভ্যন্তরে কোন স্থানে পরিবহন; বা (গ) বাংলাদেশের অভ্যন্তরে অবস্থিত কোন স্থান হইতে বাংলাদেশের বাহিরে অবস্থিত কোন স্থানে পরিবহন; (১৩) ‘‘আন্তর্জাতিক সহায়তা ও ঋণ চুক্তি’’ অর্থ বাংলাদেশকে অর্থনৈতিক, কারিগরি বা প্রশাসনিক ক্ষেত্রে সহায়তা প্রদানের নিমিত্ত বাংলাদেশ সরকার এবং বিদেশী সরকার বা আন্তঃদেশীয় আন্তর্জাতিক সংস্থার সহিত আবদ্ধ কোন চুক্তি; (১৪) ‘‘আপীলাত ট্রাইব্যুনাল’’ অর্থ শুল্ক আইনের ধারা ১৯৬ এর অধীন গঠিত শুল্ক, আবগারি এবং মূল্য সংযোজন কর আপীলাত ট্রাইব্যুনাল; (১৫) ‘‘আবাসিক ব্যক্তি’’ অর্থ এমন কোন ব্যক্তি, যিনি― (ক) স্বাভাবিকভাবে বাংলাদেশে বসবাস করেন; বা (খ) চলতি বর্ষপঞ্জির ১৮২ (একশত বিরাশি) দিবসের অধিককাল বাংলাদেশে অবস্থান করেন; বা (গ) কোন বর্ষপঞ্জির ৯০ (নববই) দিবসের অধিককাল বাংলাদেশে অবস্থান করেন এবং উক্ত বর্ষপঞ্জির অব্যবহিত পূর্ববর্তী চার বৎসরের মধ্যে ৩৬৫ (তিনশত পয়ষট্টি) দিবসের অধিককাল বাংলাদেশে অবস্থান করিয়া থাকেন; এবং			নিম্নবর্ণিত সত্তাও উহার অন্তর্ভুক্ত হইবে, যথা:― (ক) কোম্পানী, যদি উহা বাংলাদেশের বিদ্যমান আইনের অধীন নিগমিত হয় বা উহার	নিয়ন্ত্রণ ও ব্যবস্থাপনার কেন্দ্রস্থল বাংলাদেশে অবস্থিত হয়; (খ) ট্রাস্ট, যদি ট্রাস্টের একজন ট্রাস্টি বাংলাদেশে আবাসিক হন বা ট্রাস্টের নিয়ন্ত্রণ ও ব্যবস্থাপনার কেন্দ্রস্থল বাংলাদেশে অবস্থিত হয়; (গ) ট্রাস্ট ব্যতীত কোন ব্যক্তি সংঘ, যদি উহা বাংলাদেশে গঠিত হয় বা উহার নিয়ন্ত্রণ ও ব্যবস্থাপনার কেন্দ্রস্থল বাংলাদেশে অবস্থিত হয়; (ঘ) সকল সরকারি সত্তা; বা (ঙ) সম্পত্তি উন্নয়নে যৌথ উদ্যোগ; (১৬) ‘‘আমদানি’’ অর্থ বাংলাদেশের বাহির হইতে বাংলাদেশের ভৌগোলিক সীমার অভ্যন্তরে কোন পণ্য আনয়ন; (১৭) ‘‘আমদানিকৃত সেবা’’ অর্থ নিবন্ধিত বা নিবন্ধনযোগ্য ব্যক্তির নিকট বাংলাদেশের বাহির হইতে সরবরাহকৃত সেবা; (১৮) ‘‘ইলেকট্রনিক সেবা’’ অর্থ টেলিযোগাযোগ নেটওয়ার্ক, স্থানীয় কিংবা বৈশ্বিক তথ্য নেটওয়ার্ক বা অনুরূপ মাধ্যমে প্রদানকৃত নিম্নবর্ণিত সেবা― (ক) ওয়েব সাইট, ওয়েব-হোস্টিং বা অনুষ্ঠান ও যন্ত্রপাতির দূরবর্তী রক্ষণাবেক্ষণ; (খ) সফটওয়্যার এবং দূরবর্তী সেবা প্রদানের মাধ্যমে উহার হালনাগাদকরণ; (গ) প্রদত্ত ইমেজ (image) , টেক্সট এবং তথ্য; (ঘ) ডাটাবেইজ বা তথ্যভান্ডারে প্রবেশাধিকার (access to database); (ঙ) স্ব-শিক্ষণ প্যাকেজ; (চ) সঙ্গীত, চলচ্চিত্র এবং ক্রীড়া; এবং (ছ) রাজনৈতিক, সাংস্কৃতিক, শিল্পকলা, খেলাধুলা, বিজ্ঞান বিষয়ক এবং টেলিভিশন সম্প্রচারসহ 	যেকোন বিনোদনমূলক সম্প্রচার এবং অনুষ্ঠান। (১৯) ‘‘উপকরণ কর’’ (input tax) অর্থ আমদানিকৃত পণ্য বা সেবার করযোগ্য সরবরাহের উপর কোন ব্যক্তি কর্তৃক প্রদেয় মূল্য সংযোজন করসহ যে কোন পণ্য, সেবা বা স্থাবর সম্পত্তির করযোগ্য সরবরাহের উপর আরোপিত মূল্য সংযোজন কর; (২০) ‘‘উৎপাদ কর’’ (output tax) অর্থ কোন নিবন্ধিত ব্যক্তি কর্তৃক নিম্নবর্ণিত ক্ষেত্রে প্রদেয় মূল্য সংযোজন কর, যথা:― (ক) উক্ত ব্যক্তি কর্তৃক করযোগ্য পণ্য, সেবা বা স্থাবর সম্পত্তি সরবরাহ; বা (খ) উক্ত ব্যক্তি কর্তৃক করযোগ্য সেবা আমদানি; (২১) ‘‘উৎসে কর কর্তনকারী সত্তা’’ অর্থ― (ক) কোন সরকারি সত্তা; (খ) এনজিও বিষয়ক ব্যুরো বা সমাজ সেবা অধিদপ্তর কর্তৃক অনুমোদিত কোন বেসরকারি প্রতিষ্ঠান; (গ) কোন ব্যাংক, বীমা কোম্পানী বা অনুরূপ আর্থিক প্রতিষ্ঠান; (ঘ) কোন মাধ্যমিকোত্তর (post secondary) শিক্ষা প্রতিষ্ঠান; (ঙ) কোন পাবলিক লিমিটেড কোম্পানী; বা (চ) বৃহৎ করদাতা ইউনিট (মূল্য সংযোজন কর) এর আওতাভুক্ত প্রতিষ্ঠান; (২২) ‘‘উৎসে কর কর্তন সনদপত্র’’ অর্থ উৎসে কর কর্তন সংক্রান্ত কোন সনদপত্র; (২৩) ‘‘কমিশনার’’ অর্থ যখন এককভাবে শব্দটি ব্যবহৃত হয়, তখন এই আইনের ধারা ৭৮ এর অধীন নিয়োগকৃত কমিশনার; (২৪) ‘‘কর’’ অর্থ মূসক, টার্নওভার কর ও সম্পূরক শুল্ক, এবং বকেয়া আদায়ের উদ্দেশ্যে সুদ, জরিমানা ও অর্থদন্ডও উহার অন্তর্ভুক্ত হইবে; (২৫) ‘‘কর চালানপত্র’’ (tax invoice) অর্থ ধারা ৫১ এর অধীন সরবরাহকারী কর্তৃক ইস্যুকৃত কোন দলিল; (২৬) ‘‘করদাতা’’ অর্থ এই আইনের অধীন কর পরিশোধকারী এবং উৎসে কর কর্তনকারী সত্তা; (২৭) ‘‘কর নিরূপণ’’ অর্থ পঞ্চম অধ্যায় এর অধীন করদাতা কর্তৃক কর নিরূপণ (assessment);
(৬৫)	‘‘প্রস্তুতকরণ (manufacturing) ’’ অর্থ― (ক)	কোন পদার্থ এককভাবে বা অন্য কোন পদার্থ বা সরঞ্জাম বা উৎপাদনের অংশবিশেষের সহিত সংযোগ বা সম্মেলনের দ্বারা প্রক্রিয়াকরণের মাধ্যমে অন্য কোন সুনির্দিষ্ট পদার্থ বা পণ্যে রূপান্তরকরণ বা উহাকে এইরূপে পরিবর্তিত, রূপান্তরিত বা পুনরাকৃতি প্রদানকরণ যাহাতে উক্ত পদার্থ ভিন্নভাবে বা সুনির্দিষ্টভাবে ব্যবহারের উপযোগী হয়; (খ) 	পণ্যের প্রস্তুতি সম্পন্ন করিবার জন্য কোন আনুষঙ্গিক বা সহায়ক প্রক্রিয়া; (গ) 	মুদ্রণ, প্রকাশনা, শিলালিপি বা মিনাকরণ প্রক্রিয়া; (ঘ)	সংযোজন, মিশ্রণ, পরিশুদ্ধকরণ, কর্তন, তরলীকরণ, বোতলজাতকরণ, মোড়কাবদ্ধকরণ বা পুনঃমোড়কাবদ্ধকরণ; বা (ঙ)	মধ্যবর্তী বা অসমাপ্ত প্রক্রিয়াসহ পণ্য উৎপাদন বা তৈরীতে গৃহীত সকল প্রক্রিয়া; (৬৬)	‘‘ফাইন্যান্স লিজ’’ অর্থ হায়ার পারচেজ ব্যতীত এমন কোন লিজ যাহা ইন্টারন্যাশনাল ফাইন্যান্সিয়াল রিপোর্টিং স্ট্যান্ডার্ড অনুযায়ী ফাইন্যান্স লিজ হিসাবে গণ্য; (৬৭) ‘‘ফৌজদারী কার্যবিধি’’ অর্থ ফৌজদারী কার্যবিধি, ১৮৯৮ (১৮৯৮ সনের ৫নং আইন); (৬৮) ‘‘বকেয়া কর’’ অর্থ ধারা ৯৫ এ উল্লিখিত বকেয়া কর; (৬৯) ‘‘বিধি’’ অর্থ বোর্ড কর্তৃক প্রণীত কোন বিধি; (৭০) ‘‘বিল অব এন্ট্রি’’ (Bill of Entry) অর্থ শুল্ক আইনের ধারা ২ (সি)-তে সংজ্ঞায়িত Bill of Entry; (৭১) 	‘‘বৃদ্ধিকারী সমন্বয়’’ অর্থ নিম্নবর্ণিত কোন বৃদ্ধিকারী সমন্বয়, যথা:― (ক) 	উৎসে কর্তিত করের বৃদ্ধিকারী সমন্বয়; (খ) 	বাৎসরিক পুনঃহিসাব প্রণয়নের ফলে বৃদ্ধিকারী সমন্বয়; (গ) 	ব্যাংকিং চ্যানেলে অর্থ পরিশোধ না করিবার ফলে বৃদ্ধিকারী সমন্বয়; (ঘ) 	ব্যক্তিগত উদ্দেশ্যে ব্যবহৃত (private use) পণ্যের ক্ষেত্রে বৃদ্ধিকারী সমন্বয়; (ঙ) 	নিবন্ধিত হওয়ার পর বৃদ্ধিকারী সমন্বয়; (চ) 	নিবন্ধন বাতিলের কারণে বৃদ্ধিকারী সমন্বয়; (ছ) 	মূসক হার পরিবর্তিত হওয়ার কারণে বৃদ্ধিকারী সমন্বয়; (জ) 	সুদ, জরিমানা, অর্থদণ্ড, ফি ইত্যাদি পরিশোধ সংক্রান্ত বৃদ্ধিকারী সমন্বয়; বা (ঝ) নির্ধারিত অন্য কোন বৃদ্ধিকারী সমন্বয়; (৭২) ‘‘বৃহৎ করদাতা ইউনিট’’ অর্থ ধারা ৭৮(৩) এর অধীন গঠিত কোন বৃহৎ করদাতা ইউনিট; (৭৩) ‘‘বোর্ড’’ অর্থ জাতীয় রাজস্ব বোর্ড আদেশ, ১৯৭২ (রাষ্ট্রপতির ১৯৭২ সনের ৭৬ নং আদেশ) এর অধীন গঠিত জাতীয় রাজস্ব বোর্ড; (৭৪) ‘‘ব্যক্তি’’ অর্থ স্বাভাবিক কোন ব্যক্তি, এবং নিম্নবর্ণিত সত্তাও উহার অন্তর্ভুক্ত হইবে, যথা:― (ক) কোন কোম্পানী; (খ) কোন ব্যক্তি সংঘ; (গ) কোন সরকারি সত্তা; (ঘ) কোন বৈদেশিক সরকার বা তৎকর্তৃক নির্ধারিত কোন বিভাগ বা নিযুক্ত কোন কর্মকর্তা; (ঙ) কোন আন্ত:দেশীয় ও আন্তর্জাতিক সংগঠন; বা (চ) সম্পত্তি উন্নয়নে যৌথ উদ্যোগ বা অনুরূপ কোন উদ্যোগ; (৭৫) ‘‘ব্যক্তি সংঘ’’ অর্থ অংশীদারি কারবার, ট্রাস্ট বা অনুরূপ কোন ব্যক্তি সংঘ, কিন্তু কোন কোম্পানী বা অনিগমিত যৌথ মূলধনী কারবার উহার অন্তর্ভুক্ত হইবে না; (৭৬) ‘‘ব্যবসা সনাক্তকরণ সংখ্যা’’ অর্থ নিবন্ধিত বা তালিকাভুক্ত কোন ব্যক্তির অনুকূলে ইস্যুকৃত মূসক নিবন্ধন সনদপত্র বা টার্নওভার কর সনদপত্রে উল্লিখিত কোন অনন্য ব্যবসা সনাক্তকরণ সংখ্যা; (৭৭) ‘‘ভূমির সহিত প্রত্যক্ষভাবে সংশ্লিষ্ট সেবা’’ অর্থে― (ক) ভূমির উপর প্রত্যক্ষভাবে প্রদত্ত সেবা; (খ) নির্দিষ্ট ভূমির উপর বিশেষজ্ঞ এবং এস্টেট এজেন্ট প্রদত্ত সেবা; (গ) নির্দিষ্ট ভূমির উপর গৃহীত বা গৃহীতব্য নির্মাণ কাজ সম্পর্কিত সেবা; (৭৮) ‘‘মূল্য’’ অর্থ― (ক) 	ধারা ২৮ এ উল্লিখিত আমদানি মূল্য; বা (খ) 	ধারা ৩২ এ উল্লিখিত সরবরাহ মূল্য; (৭৯) ‘‘মূল্য সংযোজন কর’’ বা ‘‘মূসক’’ অর্থ ধারা ১৫ এর অধীন আরোপিত মূল্য সংযোজন কর; (৮০) ‘‘মূল্য সংযোজন কর কর্তৃপক্ষ’’ অর্থ ধারা ৭৮ এ উল্লিখিত কর্তৃপক্ষ; (৮১) ‘‘মূল্য সংযোজন কর কর্মকর্তা’’ বা ‘‘মূসক কর্মকর্তা’’ অর্থ ধারা ৭৮(১) এ উল্লিখিত কোন কর্মকর্তা; (৮২) ‘‘রপ্তানি’’ অর্থ বাংলাদেশের অভ্যন্তর হইতে বাংলাদেশের ভৌগোলিক সীমার বাহিরে কোন পণ্য সরবরাহ এবং প্রচ্ছন্ন রপ্তানিও উহার অন্তর্ভুক্ত হইবে; (৮৩) ‘‘শাখা ইউনিট’’ অর্থ অর্থনৈতিক কার্যক্রমের এমন কোন শাখা যেখানে পৃথক বা স্বতন্ত্রভাবে উহার হিসাব-নিকাশ পরিচালনা ও রেকর্ডপত্র সংরক্ষণ করা হয়; (৮৪) ‘‘শুল্ক আইন’’ অর্থ শুল্ক আইন, ১৯৬৯ (১৯৬৯ সনের ৪ নং আইন) বা তদধীন প্রণীত কোন বিধি বা প্রদত্ত কোন আদেশ; (৮৫) ‘‘শুল্ক কমিশনার’’ বা ‘‘শুল্ক কর্মকর্তা’’ অর্থ শুল্ক আইনের অধীন নিযুক্ত কোন কর্মকর্তা; (৮৬) ‘‘শূন্যহার বিশিষ্ট সরবরাহ’’ অর্থ ধারা ২১ এ উল্লিখিত শূন্যহার বিশিষ্ট কোন সরবরাহ; (৮৭) ‘‘সমন্বয় ঘটনা’’ অর্থ নিম্নবর্ণিত কোন ঘটনা, যথা:― (ক) 	কোন সরবরাহ বাতিলকরণ; (খ) 	কোন সরবরাহের পণ পরিবর্তন; (গ) 	সরবরাহকৃত পণ্য সম্পূর্ণ বা উহার অংশবিশেষ সরবরাহকারীর নিকট ফেরত প্রদান; (ঘ) 	সরবরাহের প্রকৃতি পরিবর্তনের কারণে কোন সরবরাহ অব্যাহতিপ্রাপ্ত বা শূন্যহার বিশিষ্ট সরবরাহে পরিণত হওয়া; বা (ঙ) 	নির্ধারিত অন্য কোন ঘটনা; (৮৮) ‘‘সম্পত্তি উন্নয়নে যৌথ উদ্যোগ’’ অর্থ কোন চুক্তি যাহার অধীন কোন ভূমির মালিক তাহার ভূমিতে ভবন নির্মাণের জন্য কোন নির্মাতার সহিত শর্তাধীনে অঙ্গিকারাবদ্ধ হয়; (৮৯) ‘‘সম্পূরক শুল্ক’’ অর্থ ধারা ৫৫ এর অধীন আরোপিত সম্পূরক শুল্ক; (৯০) ‘‘সম্পূরক শুল্ক আরোপযোগ্য পণ্য’’ অর্থ দ্বিতীয় তফসিলে উল্লিখিত কোন পণ্য; (৯১) ‘‘সম্পূরক শুল্ক আরোপযোগ্য সেবা’’ অর্থ দ্বিতীয় তফসিলে উল্লিখিত কোন সেবা; (৯২) ‘‘সমন্বিত কর চালানপত্র এবং উৎসে কর কর্তন সনদপত্র’’ অর্থ ধারা ৫৩ এ উল্লিখিত কোন দলিল; (৯৩) ‘‘সরকারী সত্তা’’ অর্থ― (ক) 	সরকার বা উহার কোন মন্ত্রণালয়, বিভাগ, বা দপ্তর; (খ) 	আধাসরকারি বা স্বায়ত্তশাসিত কোন সংস্থা; (গ) 	রাষ্ট্রীয় মালিকানাধীন কোন প্রতিষ্ঠান; বা (ঘ) 	স্থানীয় কর্তৃপক্ষ, পরিষদ বা অনুরূপ কোন সংস্থা; (৯৪) ‘‘সরবরাহ’’ অর্থ যে কোন সরবরাহ এবং নিম্নবর্ণিত বিষয়সমূহও উহার অন্তর্ভুক্ত হইবে, যথা:― (ক) পণ্য সরবরাহ; (খ) স্থাবর সম্পত্তি সরবরাহ; (গ) সেবা সরবরাহ; বা (ঘ) দফা (ক), (খ) এবং (গ) তে বর্ণিত সরবরাহের সমাহার; (৯৫) ‘‘সনদপত্র ’’ অর্থ এই আইনের অধীন কমিশনার কর্তৃক সরবরাহকৃত কোন সনদপত্র; (৯৬) ‘‘সরবরাহের সময়’’ অর্থ― (ক) 	পণ্য সরবরাহের ক্ষেত্রে, যে সময়ে পণ্যের দখল অর্পণ বা অপসারণ করা হয়; (খ) 	সেবা সরবরাহের ক্ষেত্রে, যে সময়ে সেবা প্রদান, সৃষ্টি, হস্তন্তর বা স্বত্ব অর্পণ করা হয়; বা (গ) 	স্থাবর সম্পত্তি সরবরাহের ক্ষেত্রে, যে সময়ে সম্পত্তি অর্পণ, সৃষ্টি, হস্তন্তর বা স্বত্ব প্রদান করা হয় সেই সময়; (৯৭) 	‘‘সহযোগী’’ অর্থ দুইজন ব্যক্তির মধ্যে এমন সম্পর্ক যাহার কারণে একে অপরের বা উভয়ে অপর কোন তৃতীয় ব্যক্তির অভিপ্রায় অনুযায়ী কাজ করেন বা কাজ করিবেন বলিয়া প্রত্যাশা করা হয়, এবং নিম্নবর্ণিত ব্যক্তিও উহার অন্তর্ভুক্ত হইবেন, যথা:― (ক) ব্যক্তির কোন আত্মীয়; (খ) অংশীদারি কারবারের কোন অংশীদার; (গ) কোম্পানীর কোন শেয়ার হোল্ডার; (ঘ) কোন ট্রাস্ট এবং উক্ত ট্রাস্টের সুবিধাভোগী; বা (ঙ) কোন সম্পত্তি উন্নয়নে যৌথ উদ্যোগ এবং উক্ত উদ্যোগের অংশীদার ভূমি মালিক, নির্মাতা বা অন্য কোন ব্যক্তি; কিন্তু নিম্নবর্ণিত সম্পর্কযুক্ত ব্যক্তিবর্গ উহার অন্তর্ভুক্ত হইবে না, যথা:― (অ) চাকুরীর সম্পর্কযুক্ত ব্যক্তিবর্গ; বা (আ) প্রতিনিধি, মূসক এজেন্ট, পরিবেশক, লাইসেন্সী বা অনুরূপ সম্পর্কযুক্ত ব্যক্তিবর্গ; (৯৮)	‘‘সেকেন্ড-হ্যান্ড পণ্য’’ অর্থ এমন কোন পণ্য যাহা পূর্বে ব্যবহৃত হইয়াছে, কিন্তু মূল্যবান ধাতু বা উহার দ্বারা তৈরী কোন পণ্য (যেমন: স্বর্ণ, রৌপ্য, প্লাটিনাম বা অনুরূপ কোন ধাতু), এবং হীরা, পদ্মরাগমণি বা চুন্নি, পান্না, নীলমণি বা নীলকান্তমণি উহার অন্তর্ভুক্ত হইবে না; (৯৯) ‘‘সেবা’’ অর্থ যে কোন সেবা তবে, পণ্য, স্থাবর সম্পত্তি এবং অর্থ (money) উহার অন্তর্ভুক্ত হইবে না; (১০০) ‘‘সেবা সরবরাহ’’ অর্থ এমন সরবরাহ যাহা পণ্য, অর্থ বা স্থাবর সম্পত্তির সরবরাহ নহে, তবে সামগ্রিকতাকে ক্ষূন্ন না করিয়া নিম্নবর্ণিত বিষয়সমূহ উহার অন্তর্ভুক্ত হইবে, যথা:― (ক) অধিকার প্রদান (grant) , হস্তান্তর (assignment) , সমাপ্তি (termination) , বা কোন অধিকার সমর্পণ; (খ) কোন সুযোগ, সুবিধা বা উপকার গ্রহণের ব্যবস্থা করণ; (গ) কোন কার্য করা, কোন অবস্থা বা কোন কার্যক্রম গ্রহণ করা হইতে বিরত থাকা বা মানিয়া লওয়ার জন্য চুক্তি; এবং (ঘ) লাইসেন্স, পারমিট, সনদপত্র, বিশেষ সুবিধা, অনুমতিপত্র বা অনুরূপ অধিকার জারিকরণ, হস্তান্তর বা সমর্পণ; (১০১) ‘‘স্থাবর সম্পত্তি’’ অর্থ স্থাবর সম্পত্তি সরবরাহের বিষয়বস্তু, সরবরাহকৃত বস্তুটি সম্পত্তি হউক বা সম্পত্তির সংশ্লিষ্ট অধিকারের সমাহার হউক না কেন (chose in action) উহাতে ভূমি, বা ভূমির উপর অবস্থিত কোন ভবন বা উহাতে স্থাপিত বা সংযুক্ত কোন কাঠামো অন্তর্ভুক্ত হইবে; (১০২) ‘‘স্থাবর সম্পত্তি সরবরাহ’’ অর্থে নিম্নবর্ণিত সরবরাহসমূহ অন্তর্ভুক্ত হইবে― (ক) ভূমির উপর কোন অধিকার বা স্বার্থ; (খ) ভূমির উপর কোন অধিকার বা স্বার্থ প্রদানের আহবান সম্বলিত ব্যক্তিগত অধিকার, (গ) আবাসন সরবরাহসহ ভূমিতে অধিষ্ঠানের (occupy) নিমিত্ত লাইসেন্স প্রদান বা ভূমিতে প্রয়োগযোগ্য কোন চুক্তিভিত্তিক অধিকার; (ঘ) দফা (ক), (খ) এবং (গ)তে বর্ণিত কোন বিষয় অর্জনের অধিকার বা ভবিষ্যতে উক্ত অধিকার প্রয়োগের অভিপ্রায় (option); (১০৩) ‘‘হ্রাসকারী সমন্বয়’’ অর্থ নিম্নবর্ণিত কোন হ্রাসকারী সমন্বয়, যথা:― (ক) আগাম কর হিসাবে পরিশোধিত অর্থের হ্রাসকারী সমন্বয়; (খ) টেলিযোগাযোগ পণ্য বা সেবা সরবরাহকারীকে প্রদত্ত হ্রাসকারী সমন্বয়; (গ) উৎসে কর্তিত করের হ্রাসকারী সমন্বয়; (ঘ) বাৎসরিক পুনঃহিসাব প্রণয়নের ফলে প্রযোজ্য হ্রাসকারী সমন্বয়; (ঙ) নিবন্ধিত হওয়ার পর হ্রাসকারী সমন্বয়; (চ) পুনঃবিক্রয়ের নিমিত্ত ক্রয়কৃত সেকেন্ড-হ্যান্ড পণ্যের ক্ষেত্রে, হ্রাসকারী সমন্বয়; (ছ) বীমাপত্রের অধীন বীমা কোম্পানী কর্তৃক ক্ষতিপূরণ প্রদানের ক্ষেত্রে হ্রাসকারী সমন্বয়; (জ) লটারী, লাকী ড্র, ব্যাফেল বা অনুরূপ উদ্যোগের নিমিত্ত প্রদত্ত অর্থনৈতিক পুরস্কারের ক্ষেত্রে হ্রাসকারী সমন্বয়; (ঝ) মূসক হার হ্রাস পাওয়ার ক্ষেত্রে হ্রাসকারী সমন্বয়; (ঞ)	সম্পূরক শুল্ক ফেরত প্রদান সংক্রান্ত হ্রাসকারী সমন্বয়; (ট) পূর্ববর্তী কর মেয়াদ হইতে নেতিবাচক অর্থের পরিমাণ জের টানার নিমিত্ত হ্রাসকারী সমন্বয়; (ঠ) পূর্ববর্তী কর মেয়াদে অতিরিক্ত পরিশোধিত মূসক হ্রাসকারী সমন্বয়; বা (ড) নির্ধারিত অন্য কোন হ্রাসকারী সমন্বয়।
১৪। প্রত্যেক নিবন্ধিত বা তালিকাভুক্ত ব্যক্তি অর্থনৈতিক কার্যক্রম সংশ্লিষ্ট নিম্নবর্ণিত তথ্যের পরিবর্তনের ক্ষেত্রে, নির্ধারিত সময় ও পদ্ধতিতে, কমিশনারকে অবহিত করিবেন, যথা:― (ক) 	ব্যবসায়ের নাম বা অন্য কোন বাণিজ্যিক নামসহ উক্ত ব্যক্তির নাম বা ব্যবসার ধরন পরিবর্তন; (খ) 	উক্ত ব্যক্তির ঠিকানা বা অন্য কোন যোগাযোগের তথ্যাদি পরিবর্তন; (গ) 	অর্থনৈতিক কার্যক্রম পরিচালনার স্থান পরিবর্তন; (ঘ) 	উক্ত ব্যক্তির ব্যাংক হিসাবের কোন তথ্যের পরিবর্তন; (ঙ) 	উক্ত ব্যক্তি কর্তৃক পরিচালিত এক বা একাধিক অর্থনৈতিক কার্যক্রমের প্রকৃতি পরিবর্তন; (চ) 	নির্ধারিত অন্য কোন পরিবর্তন।
৭১।	(১) এই আইন বা তদধীন প্রণীত বিধি-বিধানে উল্লিখিত সময়সীমা, শর্ত ও পদ্ধতিতে, কমিশনার নিম্নবর্ণিত সরবরাহের উপর প্রদত্ত কর ফেরত প্রদান করিতে পারিবেন, যথা:― (ক) আপাতত: বাংলাদেশে বলবৎ কোন কনভেনশন বা অনুরূপ আন্তর্জাতিক চুক্তির অধীন মূসক হইতে অব্যাহতিপ্রাপ্ত সরবরাহ; বা (খ) বাংলাদেশে অধিষ্ঠিত বিদেশী রাষ্ট্রের কূটনৈতিক বা কনস্যুলার মিশনের আনুষ্ঠানিক উদ্দেশ্য পূরণকল্পে প্রদত্ত সরবরাহ। (২) উপ-ধারা (১) এ উল্লিখিত ব্যক্তির নিকট প্রদত্ত সরবরাহ অব্যাহতি প্রদান বা শূন্যহার বিশিষ্ট না করিয়া ফেরৎ প্রদানের মাধ্যমে কার্যকর করা হইবে।
১২১।	(১) এই আইন বা তদধীন প্রণীত বিধিমালার অধীন অতিরিক্ত কমিশনার বা তৎনিম্ন পদধারী মূসক কর্মকর্তা কর্তৃক গৃহীত কোন সিদ্ধান্ত বা প্রদত্ত কোন আদেশ দ্বারা কোন করদাতা বা মূসক কর্মকর্তা সংক্ষুব্ধ হইলে, তিনি নির্ধারিত পদ্ধতিতে উক্ত সিদ্ধান্ত বা আদেশ জারীর ৯০ (নববই) দিনের মধ্যে কমিশনার (আপীল) এর নিকট আপীল দায়ের করিতে পারিবেন। (২) মূসক কর্মকর্তা ব্যতীত কোন সংক্ষুব্ধ ব্যক্তি কর্তৃক উপ-ধারা (১) এর অধীন আপীল দায়ের করিবার ক্ষেত্রে, তাহাকে উক্ত আপীল দায়েরকালে তর্কিত আদেশে উল্লিখিত দাবীকৃত করের দশ শতাংশ বা দাবীকৃত কর না থাকিলে, আরোপিত জরিমানার দশ শতাংশ পরিমাণ অর্থ পরিশোধ করিতে হইবে। (৩)	 কমিশনার (আপীল) নির্ধারিত পদ্ধতিতে পক্ষগণকে যথাযথ শুনানীর সুযোগ প্রদান করিয়া, সর্বোচ্চ ১ (এক) বৎসরের মধ্যে আপীল কার্যক্রম নিষ্পত্তি করিবেন। (৪)	 কমিশনার (আপীল) তর্কিত আদেশ বা সিদ্ধান্ত বহাল রাখিতে বা পরিবর্তন করিতে বা বাতিল করিতে বা তিনি যেইরূপ সঙ্গত মনে করিবেন, সেইরূপ আদেশ প্রদান করিতে পারিবেন: তবে শর্ত থাকে যে, প্রাথমিক পর্যায়ে (de novo) তিনি কার্যধারাটি পুনঃবিবেচনার জন্য রিমান্ডে প্রেরণ করিবেন না। (৫)	আপীল নিষ্পত্তি করিবার প্রয়োজনে কমিশনার (আপীল), নির্ধারিত পদ্ধতি ও সময়ে তর্কিত বিষয়ে অধিকতর নিরীক্ষা, তদন্ত অনুষ্ঠান, তথ্য সংগ্রহ বা কার্যধারার যথার্থতা যাচাই করিতে পারিবেন। (৬) এই আইন বা তদধীন প্রণীত বিধিমালায় যাহা কিছুই থাকুক না কেন, যদি কমিশনার (আপীল) নির্ধারিত সময়সীমার মধ্যে আপীল নিষ্পত্তি করিতে ব্যর্থ হন, তাহা হইলে আপীলটি কমিশনার (আপীল) কর্তৃক মঞ্জুর করা হইয়াছে বলিয়া গণ্য হইবে।
১৩৪। বোর্ড, নির্ধারিত পদ্ধতি ও শর্তে, নিম্নবর্ণিত এক বা একাধিক কার্যাবলী প্রতিযোগিতামূলক মূল্যে ব্যক্তি মালিকানাধীন প্রতিষ্ঠানের মাধ্যমে নিষ্পন্ন করিতে পারিবে, যথা:- (ক) দাখিলপত্রে উল্লিখিত প্রাথমিক তথ্যসহ অন্য যেকোন তথ্য অমত্মর্ভুক্তি এবং প্রক্রিয়াকরণ; (খ) ব্যবসা সনাক্তকরণ সংখ্যা প্রদান করা হইয়াছে এমন সকল ব্যক্তির তালিকা প্রস্ত্ততকরণ; (গ) বোর্ড কর্তৃক নির্ধারিত অন্য কোন কার্যক্রম।

