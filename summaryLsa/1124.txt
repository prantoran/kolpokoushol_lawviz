Breast-Milk Substitutes (Regulation of Marketing) Ordinance, 1984 রহিত করিয়া সংশোধনসহ উহা পুনঃপ্রণয়নের উদ্দেশ্যে প্রণীত আইন
XXXIII of 1984) রহিত করিয়া সংশোধনসহ উহা পুনঃপ্রণয়ন করা সমীচীন ও প্রয়োজনীয়; সেহেতু এতদ্‌দ্বারা নিম্নরূপ আইন করা হইল :—
২। বিষয় বা প্রসঙ্গের পরিপন্থী কোন কিছু না থাকিলে, এই আইনে,- (ক) 	‘‘জাতীয় উপদেষ্টা কমিটি’’ অর্থ ধারা ৮ এর অধীন গঠিত জাতীয় উপদেষ্টা কমিটি; (খ)	‘‘ধারণপাত্র’’ অর্থ যে কোন বাক্স, বোতল, ঝুড়ি, টিন, কৌটা, ব্যারেল, আধার (case), পাত্র, টিউব, গ্লাস, মগ, বস্তা বা অন্য কোন সামগ্রী যাহাতে বিপণন, বিক্রয় বা বিতরণের জন্য মাতৃদুগ্ধ বিকল্প, শিশু খাদ্য বা বাণিজ্যিকভাবে প্রস্ত্ততকৃত শিশুর বাড়তি খাদ্য ভরা, পোরা বা রাখা হয়; (গ) 	‘‘নির্ধারিত’’ অর্থ বিধি দ্বারা নির্ধারিত; (ঘ)	‘‘পরিচালক’’ অর্থ জনস্বাস্থ্য পুষ্টি প্রতিষ্ঠানের পরিচালক; (ঙ)	‘‘প্রচার’’ অর্থ যে কোন ধরনের মাতৃদুগ্ধ বিকল্প, শিশু খাদ্য, বাণিজ্যিকভাবে প্রস্ত্ততকৃত শিশুর বাড়তি খাদ্য বা উহা ব্যবহারের সরঞ্জামাদি সংক্রান্ত পণ্য বিপণন, বিক্রয় বা বিতরণের জন্য উহার বিভিন্ন তথ্য আকর্ষণীয়ভাবে বিজ্ঞাপনের মাধ্যমে প্রচার; (চ)	‘‘ফৌজদারী কার্যবিধি’’ অর্থ Code of Criminal Procedure, 1898 (Act V of 1898); (ছ)	‘‘মাতৃদুগ্ধ বিকল্প’’ অর্থ মায়ের দুধের, আংশিক বা পরিপূর্ণ, বিকল্প হিসেবে প্রস্ত্ততকৃত, বিপণনকৃত বা অন্য কোনভাবে উপস্থাপিত, শিশুর জন্মের পর হইতে ৬ (ছয়) মাস বয়স পর্যন্ত, শিশুর যে কোন খাদ্য; (জ)	‘‘শিশু খাদ্য’’ অর্থ আংশিক বা পরিপূর্ণ, বিকল্প হিসেবে প্রস্ত্ততকৃত, বিপণনকৃত বা অন্য কোনভাবে উপস্থাপিত শিশুর পূর্ণ ৬(ছয়) মাস বয়সের পর হইতে যে কোন খাদ্য; (ঝ)	‘‘মোড়ক (label)” অর্থ কোন ধারণপাত্রের গায়ে সংযুক্ত বা অন্য কোনভাবে লাগানো লিখিত, চিহ্নযু্ক্ত, সিলমোহরকৃত, মুদ্রিত, চিত্রিত বা নকশাকৃত কোন প্রদর্শনী; (ঞ)	‘‘বাণিজ্যিকভাবে প্রস্ত্ততকৃত শিশুর বাড়তি খাদ্য’’ অর্থ জন্মের ৬ (ছয়) মাস বয়সের পর হইতে ৫ (পাঁচ) বৎসর বয়স পর্যন্ত বয়সের শিশুর প্রয়োজন অনুযায়ী সঠিক পুষ্টি সমৃদ্ধ বাণিজ্যিকভাবে প্রস্ত্ততকৃত যে কোন ধরনের খাদ্য, উহা যে নামেই অভিহিত হউক না কেন; (ট)	‘‘বিজ্ঞাপন’’ অর্থে নোটিশ, পরিপত্র, খাম, মোড়ক বা অন্য কোন দলিলাদিসহ যে কোন প্রকার প্রিন্ট বা ইলেকট্রনিক মিডিয়া, ই-মেইল, ইন্টারনেট বা অন্য কোন মাধ্যমে লিখিত, ছাপানো, শব্দ বা আলোর মাধ্যমে কোন ঘোষণা বা উপস্থাপনাও অন্তর্ভুক্ত হইবে; (ঠ)	‘‘ব্যক্তি’’ অর্থে কোম্পানী, সমিতি, সংস্থা, ব্যক্তিসমষ্টি, সংবিধিবদ্ধ হউক বা না হউক, মাতৃদুগ্ধ বিকল্প, শিশু খাদ্য, বাণিজ্যিকভাবে প্রস্ত্ততকৃত শিশুর বাড়তি খাদ্য বা উহা ব্যবহারের সরঞ্জামাদির আমদানিকারক, উৎপাদনকারী, বিপণনকারী, বিক্রয়কারী বা বিতরণকারীও অন্তর্ভুক্ত হইবে; (ড)	‘‘স্বাস্থ্যকর্মী’’ অর্থ এই আইনের উদ্দেশ্য পূরণকল্পে, শিশু, শিশুর মা বা গর্ভবতী কোন নারীর স্বাস্থ্য সেবায় নিয়োজিত কোন ব্যক্তি; (ঢ)	‘‘স্বাস্থ্য সেবা কেন্দ্র’’ অর্থ শিশু, শিশুর মা বা গর্ভবতী কোন নারীর প্রত্যক্ষ বা পরোক্ষভাবে স্বাস্থ্য পরিচর্যার কাজে নিয়োজিত কোন সরকারি বা বেসরকারি প্রতিষ্ঠান বা সংস্থা বা ক্লিনিক বা কোন ব্যক্তিগত চিকিৎসা প্রদান কেন্দ্র এবং শিশু-দিবা-যত্ন কেন্দ্র; নার্সারি বা অন্য কোন শিশু-যত্ন সুবিধাও ইহার অন্তর্ভুক্ত হইবে।
৪। (১) কোন ব্যক্তি মাতৃদুগ্ধ বিকল্প, শিশু খাদ্য, বাণিজ্যিকভাবে প্রস্ত্ততকৃত শিশুর বাড়তি খাদ্য বা উহা ব্যবহারের সরঞ্জামাদির আমদানি, স্থানীয়ভাবে উৎপাদন, বিপণন, বিক্রয় বা বিতরণের উদ্দেশ্যে, কোন বিজ্ঞাপন মুদ্রণ, প্রদর্শন, প্রচার বা প্রকাশ করিবেন না বা অনুরূপ কোন কাজে নিজেকে নিয়োজিত করিবেন না। (২) উপ-ধারা (১) এর সামগ্রিকতার আওতায়, বিশেষ করিয়া, অন্যান্য বিষয়ের মধ্যে, নিম্নবর্ণিত কর্মকাণ্ড পরিচালনা করা যাইবে না, যথা :— (ক)	জনগণের, বিশেষতঃ স্বাস্থ্য, পুষ্টি বা শিক্ষা ক্ষেত্রের সহিত জড়িত কোন ব্যক্তি, ছাত্র-ছাত্রী বা তাহাদের পরিবারের কোন সদস্যের, নিকট এমন কোন লিফলেট, হ্যান্ডবিল বা অনুরূপ কোন দলিল বিতরণ করা যাহাতে মাতৃদুগ্ধ বিকল্প, শিশু খাদ্য, বাণিজ্যিকভাবে প্রস্ত্ততকৃত শিশুর বাড়তি খাদ্য বা উহা ব্যবহারের সরঞ্জামাদির বিজ্ঞাপন রহিয়াছে; (খ)	মাতৃদুগ্ধ বিকল্প, শিশু খাদ্য, বাণিজ্যিকভাবে প্রস্ত্ততকৃত শিশুর বাড়তি খাদ্য বা উহা ব্যবহারের সরঞ্জামাদির বিক্রয় উৎসাহিত বা প্রলুব্ধ করিবার লক্ষ্যে - (অ)	কোন ব্যক্তিকে উপহার সামগ্রী, ডিসকাউন্ট কুপন, মূল্যহ্রাস বা বিনামূল্যে কোন সামগ্রী প্রদান বা প্রদানের জন্য কোনরূপ প্রস্তাব করা; (আ)	উহার প্রস্ত্ততকারী কর্তৃক আয়োজিত বা তাহাদের সহায়তায় (sponsor) কোন সেমিনার, কনফারেন্স, সিম্পোজিয়াম, কর্মশালা, প্রশিক্ষণ, বৈজ্ঞানিক সভা, শিক্ষা সফর বা আন্তর্জাতিক সম্মেলনে যোগদানসহ উচ্চ শিক্ষায় বা কোন গবেষণামূলক কর্মকাণ্ডে অংশগ্রহণের জন্য কোন ব্যক্তি বা স্বাস্থ্য সেবা কেন্দ্রের কোন কর্মকর্তা-কর্মচারী বা স্বাস্থ্যকর্মীকে কোনরূপ আর্থিক বা অন্য কোন সুবিধা প্রদান করা; (ই)	কোন স্বাস্থ্যকর্মী বা তাহার পরিবারের কোন সদস্যকে আর্থিক প্রলোভন বা অন্য কোন উপহার প্রদান করা; (ঈ)	কোন স্বাস্থ্য সেবা কেন্দ্র বা ঔষধ বিক্রয় কেন্দ্র ব্যবহার করা; (গ)	শিশুদের জন্য কোন ধরনের প্রতিযোগিতা বা কোন অনুষ্ঠানের আয়োজন বা অন্য কোনরূপ সহায়তা প্রদান করা; (ঘ)	মাতৃদুগ্ধ বিকল্প, শিশু খাদ্য ও বাণিজ্যিকভাবে প্রস্ত্ততকৃত শিশুর বাড়তি খাদ্য মাতৃদুগ্ধের বিকল্প, মাতৃদুগ্ধ অপেক্ষা উত্তম বা মাতৃদুগ্ধের সমকক্ষ এরূপ ধারনা দেওয়া বা বিশ্বাস সৃষ্টির উদ্দেশ্যে কোন কর্মসূচী পরিচালনা করা; (ঙ)	কোন গর্ভবতী মহিলা, মাতৃদুগ্ধদানকারী বা শিশুর মায়েদের সহিত সরাসরি যোগাযোগ করা বা কোন ধরনের প্রলোভনমূলক প্রস্তাব করা; (চ)	যে কোন পণ্যের বিশেষতঃ শিশু পণ্যের (যেমন, ডায়াপার, কাপড়, খেলনা, পুতুল, প্রসাধন সামগ্রী, টয়লেট্রিজ ইত্যাদি) প্রচারের সময় মাতৃদুগ্ধ বিকল্প, শিশু খাদ্য বা উহা ব্যবহারের সরঞ্জামাদির প্রচার সম্পর্কিত কোন ধরনের লিফলেট বা উপহার সামগ্রী বিতরণ করা; (ছ)	দুর্যোগ ব্যবস্থাপনা আইন, ২০১২ (২০১২ সনের ৩৪ নং আইন) এর ধারা ২ এর দফা (১১) তে সংজ্ঞায়িত দুর্যোগের কারণে ক্ষতিগ্রস্ত বা বিপদাপন্ন গর্ভবতী মহিলা, সদ্যপ্রসূত মহিলা, নবজাতক শিশু বা ৫ (পাঁচ) বৎসর বয়সের কোন শিশুকে সুরক্ষা বা উহাদের ঝুঁকি হ্রাস করিবার উদ্দেশ্যে কোন ব্যক্তি মাতৃদুগ্ধ বিকল্প, শিশু খাদ্য, বাণিজ্যিকভাবে প্রস্ত্ততকৃত শিশুর বাড়তি খাদ্য বা উহা ব্যবহারের সরঞ্জামাদি কোন প্রতিষ্ঠান বা আশ্রয়কেন্দ্রে দান বা বিতরণ করা; (জ)	নির্ধারিত অন্য কোন কর্মকাণ্ড করা।
৯। জাতীয় উপদেষ্টা কমিটির কার্যাবলী হইবে নিম্নরূপ, যথা :- (ক)	মাতৃদুগ্ধ বিকল্প, শিশুখাদ্য, বাণিজ্যিকভাবে প্রস্ত্ততকৃত শিশুর বাড়তি খাদ্য বা উহা ব্যবহারের সরঞ্জামাদির জন্য প্রযোজ্য আন্তর্জাতিক বিপণন বিধি (International Code of Marketing) ও তদ্‌সম্পর্কিত আন্তর্জাতিক মানদণ্ড সম্পর্কে সরকারের যথাযথ পর্যবেক্ষণ ও কার্যক্রম গ্রহণের জন্য পরামর্শ প্রদান; (খ)	এই আইনের উদ্দেশ্য পূরণকল্পে, সরকার কর্তৃক অর্পিত বা নির্দেশিত বা নির্দিষ্টকৃত অন্যান্য কার্য সম্পাদন; এবং (গ)	নির্ধারিত অন্য কোন কার্য-সম্পাদন।
১৪। (১) কোন কোম্পানী কর্তৃক এই আইনের অধীন কোন অপরাধ সংঘটিত হইলে উক্ত অপরাধের সহিত প্রত্যক্ষ সংশ্লিষ্টতা রহিয়াছে কোম্পানীর এমন প্রত্যেক পরিচালক, ম্যানেজার, সচিব, অংশীদার, কর্মকর্তা এবং কর্মচারী উক্ত অপরাধ সংঘটন করিয়াছেন বলিয়া গণ্য হইবে, যদি না তিনি প্রমাণ করিতে পারেন যে, উক্ত অপরাধ তাহার অজ্ঞাতসারে হইয়াছে বা উক্ত অপরাধ রোধ করিবার জন্য তিনি যথাসাধ্য চেষ্টা করিয়াছেন। (২) উপ-ধারা (১) এ উল্লিখিত কোম্পানী আইনগত ব্যক্তিস্বত্বাবিশিষ্ট সংস্থা (body corporate) হইলে, উক্ত উপ-ধারায় উল্লিখিত ব্যক্তিকে অভিযুক্ত ও দোষী সাব্যস্ত করা ছাড়াও উক্ত কোম্পানীকে আলাদাভাবে একই কার্যধারায় অভিযুক্ত ও দোষী সাব্যস্ত করা যাইবে, তবে ফৌজদারী মামলায় উহার উপর সংশ্লিষ্ট বিধান অনুসারে শুধু অর্থদণ্ড আরোপ করা যাইবে। ব্যাখ্যা - এই ধারায় - (ক)	‘‘কোম্পানী’’ অর্থে কোন বাণিজ্যিক প্রতিষ্ঠান, অংশীদারী কারবার, সমিতি, সংঘ এবং সংগঠনও অন্তর্ভুক্ত; (খ)	বাণিজ্যিক প্রতিষ্ঠানের ক্ষেত্রে, ‘‘পরিচালক’’ অর্থে উহার কোন অংশীদার বা পরিচালনা বোর্ডের সদস্যও অন্তর্ভুক্ত।

