৮। নিম্নবর্ণিত পরিচালকবৃন্দের সমন্বয়ে ব্যাংকের পরিচালনা বোর্ড গঠিত হইবে, যথা :- (ক) চেয়ারম্যান; (খ) ব্যবস্থাপনা পরিচালক; (গ) রাজশাহী বিভাগের বিভাগীয় কমিশনার, পদাধিকারবলে; (ঘ) রংপুর বিভাগের বিভাগীয় কমিশনার, পদাধিকারবলে; (ঙ) ব্যাংক ও আর্থিক প্রতিষ্ঠান বিভাগ কর্তৃক মনোনীত উক্ত বিভাগের অন্যূন যুগ্ম-সচিব পদমর্যাদার নিম্নে নহেন এমন একজন কর্মকর্তা; (চ) অতিরিক্ত পরিচালক, কৃষি সম্প্রসারণ অধিদপ্তর, রাজশাহী বিভাগ, পদাধিকারবলে; (ছ) অতিরিক্ত পরিচালক, কৃষি সম্প্রসারণ অধিদপ্তর, রংপুর বিভাগ, পদাধিকারবলে; (জ) উপ-পরিচালক, মৎস্য অধিদপ্তর, রাজশাহী বিভাগ, পদাধিকারবলে; (ঝ) উপ-পরিচালক, প্রাণীসম্পদ অধিদপ্তর, রংপুর বিভাগ, পদাধিকারবলে; এবং (ঞ) সরকার কর্তৃক মনোনীত কৃষি, ব্যবসা প্রশাসন বা আর্থিক ব্যবস্থাপনা বিষয়ে অভিজ্ঞতা সম্পন্ন ২ (দুই) জন বিশিষ্ট ব্যক্তি।
২৬। (১) ব্যাংক যথাযথভাবে উহার হিসাব সংরক্ষণ করিবে এবং লাভ ক্ষতির হিসাব ও স্থিতিপত্রসহ বার্ষিক হিসাব-বিবরণী প্রস্তুত করিবে এবং এইরূপ হিসাব সংরক্ষণের ক্ষেত্রে সরকার কর্তৃক, সময়ে সময়ে, প্রদত্ত সাধারণ নির্দেশনা পালন করিবে। (২) সরকার কর্তৃক নিযুক্ত অন্যূন ২ (দুই) জন নিরীক্ষক, যাহারা Bangladesh Chartered Accounts Order, 1973 (P.O.
৩০। এই আইনের অধীনে কোন অগ্রিম বা ঋণ পাইবার জন্য কোন আবেদন, স্থিতিপত্র, লাভ-ক্ষতির বিবরণী, ঘোষণাপত্র অথবা প্রার্থিত বা মঞ্জুরীকৃত আর্থিক সহায়তার জন্য ব্যাংকে দাখিলকৃত কোন দলিলপত্রে যদি কেহ ইচ্ছাকৃতভাবে মিথ্যা বিবরণ প্রদান করেন অথবা জ্ঞাতসারে কোন ভুল তথ্য পরিবেশিত হইবার বা থাকিবার সুযোগ প্রদান করেন অথবা যে উদ্দেশ্যে ব্যাংক মঞ্জুর করিয়াছে উহা ব্যতীত অন্য কোন উদ্দেশ্যে অগ্রিম বা ঋণের অর্থ ব্যবহার করেন বা ব্যবহারের সুযোগ প্রদান করেন, তাহা হইলে তিনি ৬ (ছয়) মাস পর্যন্ত মেয়াদে কারাদন্ডে অথবা ১ (এক) হাজার টাকা পর্যন্ত অর্থদন্ডে অথবা উভয় দন্ডে দন্ডিত হইবেন।
৩৭। ব্যাংকের কর্মকর্তা ও কর্মচারিগণ তাহাদের দায়িত্ব পালনকালে Penal Code, 1860 (Act No.
XLV of 1860) এর section 21 এ Public servant (জনসেবক) অভিব্যক্তিটি যে অর্থে ব্যবহৃত হইয়াছে সেই অর্থে জনসেবক বলিয়া গণ্য হইবেন।
৩৮। (১) সরকার, এই আইনের উদ্দেশ্য পূরণকল্পে, সরকারি গেজেটে প্রজ্ঞাপন দ্বারা, বিধিমালা প্রণয়ন করিতে পারিবে। (২) উপ-ধারা (১) এর সামগ্রিকতাকে ক্ষুণ্ণ না করিয়া, নিম্নবর্ণিত সকল বা যে কোন বিষয়ে, বিধিমালা প্রণয়ন করা যাইবে, যথা :- (ক) ব্যবস্থাপনা পরিচালকের দায়িত্ব এবং ক্ষমতা; (খ) বন্ড এবং ডিবেঞ্চার ইস্যু ও পুনঃক্রয়ের পদ্ধতি, শর্ত এবং সময়সীমা; এবং (গ) নিম্নবর্ণিত ব্যক্তিবর্গকে অগ্রিম, ঋণ বা ধার মঞ্জুরের শর্তাবলী, যথা:- (অ)	ব্যবস্থাপনা পরিচালক; (আ) কারিগরী উপদেষ্টা কমিটির কোন সদস্য; (ই) ব্যাংকের কোন কর্মকর্তা বা কর্মচারি; (ঈ) উপর্যুক্ত উপ-দফাসমূহে বর্ণিত কোন ব্যক্তির কোন আত্মীয়; এবং (উ) কোন ব্যক্তি বা কোন সমবায় সমিতি অথবা যে কোন নিগমবদ্ধ সংস্থা যাহার সহিত, বা যাহাতে, এই দফায় উল্লিখিত ব্যক্তিবর্গের যে কেহ অংশীদার, পরিচালক, ব্যবস্থাপক, কর্মচারি বা অন্য কোনভাবে জড়িত।

