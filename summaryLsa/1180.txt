Bangladesh Petroleum Corporation Ordinance, 1976 রহিতক্রমে উহা পুনঃপ্রণয়নের উদ্দেশে প্রণীত আইন
৭। (১) কর্পোরেশনের একটি পরিচালনা পর্ষদ থাকিবে। (২) নিম্নবর্ণিত সদস্যগণের সমন্বয়ে পরিচালনা পর্ষদ গঠিত হইবে, যথা:- (ক) সরকার কর্তৃক নিয়োগকৃত ১ (এক) জন চেয়ারম্যান; (খ) জ্বালানী ও খনিজ সম্পদ বিভাগ কর্তৃক মনোনীত উক্ত বিভাগের অন্যূন যুগ্ম-সচিব পদমর্যাদার একজন কর্মকর্তা; (গ) বিদ্যুৎ বিভাগ কর্তৃক মনোনীত উক্ত বিভাগের অন্যূন যুগ্ম-সচিব পদমর্যাদার একজন কর্মকর্তা; (ঘ) অর্থ বিভাগ কর্তৃক মনোনীত উক্ত বিভাগের অন্যূন যুগ্ম-সচিব পদমর্যাদার একজন কর্মকর্তা; এবং (ঙ) সরকার কর্তৃক নিয়োগকৃত অনধিক ৫ (পাঁচ) জন পরিচালক। (৩) উপ-ধারা (২) এর দফা (ক) এ উল্লিখিত চেয়ারম্যান এবং দফা (ঙ) এ উল্লিখিত পরিচালকগণ, ধারা ৯ এর বিধান সাপেক্ষে, পেট্রোলিয়াম, জ্বালানী, হিসাব-বিজ্ঞান, মার্কেটিং ও ব্যবস্থাপনা বিষয়ে পেশাগত বা শিক্ষাগত যোগ্যতা ও অভিজ্ঞতাসম্পন্ন ব্যক্তিদের মধ্য হইতে সরকার কর্তৃক নিযুক্ত হইবেন এবং নিয়োজিত থাকিবেন। (৪) পর্ষদের মনোনীত পরিচালকগণ ব্যতীত অন্যান্য পরিচালকগণ এবং চেয়ারম্যান কর্পোরেশনের সার্বক্ষণিক কর্মকর্তা হইবেন। (৫) সরকারের উদ্দেশ্যে স্বাক্ষরযুক্ত পত্রযোগে চেয়ারম্যান এবং চেয়ারম্যানের উদ্দেশ্যে স্বাক্ষরযুক্ত পত্রযোগে মনোনীত পরিচালক ব্যতীত যে কোনো পরিচালক, স্বীয় পদ ত্যাগ করিতে পারিবেন : তবে শর্ত থাকে যে, পদত্যাগপত্র গৃহীত হইবার তারিখ হইতে পদত্যাগ কার্যকর হইবে এবং পদত্যাগকারীর পদ শূন্য হইবে। (৬) শুধুমাত্র কোন সদস্য পদে শূন্যতা থাকিবার জন্য বা অন্য কোনো কারণে পরিচালনা পর্ষদের কোন কার্য বা কার্যধারা অবৈধ হইবে না বা উহার বৈধতা সম্পর্কে কোন প্রশ্নও উত্থাপন করা যাইবে না। (৭) চেয়ারম্যান এবং সকল পরিচালকগণ ৫ বছরের জন্য নিয়োগপ্রাপ্ত হইবেন। পরবর্তীতে উক্ত নিয়োগ নবায়ন করা যাইতে পারে।
৯। (১) কোন ব্যক্তি চেয়ারম্যান বা পরিচালক হইবার বা থাকিবার যোগ্য হইবেন না, যদি তিনি - (ক) বাংলাদেশের নাগরিক না হন; (খ) ইতিপূর্বে সরকারি চাকুরির জন্য অযোগ্য ঘোষিত হইয়া থাকেন বা সরকারি চাকরি হইতে বরখাস্ত হইয়া থাকেন; (গ) নৈতিক স্খলনের জন্য কোন ফৌজদারী অপরাধে দোষী সাব্যস্ত হইয়া সাজাপ্রাপ্ত হইয়া থাকেন; (ঘ) কোন উপযুক্ত আদালত কর্তৃক দেউলিয়া ঘোষিত হইয়া থাকেন; (ঙ) কোন উপযুক্ত আদালত কর্তৃক অপ্রকৃতিস্থ ঘোষিত হইয়া থাকেন; (চ) চেয়ারম্যানের অনুমোদন ব্যতিরেকে পরিচালনা পর্ষদের পর পর ৩(তিন) টি সভায় অনুপস্থিত থাকেন। (২) সরকার লিখিত আদেশ দ্বারা চেয়ারম্যান বা যে কোন পরিচালককে পরিচালনা পর্ষদ হইতে অব্যাহতি প্রদান করিতে পারিবে, যদি তিনি - (ক) এই আইনের অধীন অর্পিত দায়িত্ব পালনে অস্বীকার করেন বা ব্যর্থ হন বা অসমর্থ হন; (খ) সরকারের বিবেচনায় চেয়ারম্যান বা কোন পরিচালক তাহার পদের অপব্যবহার করেন; (গ) সরকারের লিখিত অনুমতি ব্যতিরেকে প্রত্যক্ষ বা পরোক্ষভাবে বা সহযোগীর মাধ্যমে কর্পোরেশনের পক্ষে কোন চুক্তির বা চাকুরীর অংশীদারিত্ব বা স্বার্থ জ্ঞাতসারে অর্জন করেন বা উক্ত অর্জন দখলে রাখেন। (৩) উপ-ধারা (১) ও (২) এর বিধান মনোনীত পরিচালকগণের ক্ষেত্রে প্রযোজ্য হইবে না।
II of 1982) এ সংজ্ঞায়িত, জনস্বার্থে, অধিগ্রহণ করা হইয়াছে বলিয়া গণ্য হইবে এবং উক্ত Ordinance এর বিধানসমূহ অধিগ্রহণ সংক্রান্ত সকল কার্যধারায় প্রযোজ্য হইবে।
২১। কর্পোরেশনের চেয়ারম্যান, পরিচালক, কর্মকর্তা ও কর্মচারীগণ এই আইনের অধীন কর্পোরেশনের দায়িত্বভার পালন, Penal Code, 1860 (Act XLV of 1860) এর section 21 এ বর্ণিত অর্থে Public Servant বা জনসেবক বলিয়া গণ্য হইবেন।
LXXXVIII of 1976) , অতঃপর উক্ত Ordinance বলিয়া উল্লিখিত, এতদ্‌দ্বারা রহিত করা হইল। (২) উপ-ধারা (১) এর অধীন রহিতকরণ সত্ত্বেও, রহিত Ordinance এর অধীন - (ক) কৃত কোন কাজ-কর্ম, গৃহীত কোন ব্যবস্থা বা সূচিত কোন কার্যধারা এই আইনের অধীন কৃত, গৃহীত বা সূচিত হইয়াছে বলিয়া গণ্য হইবে; (খ) 	প্রতিষ্ঠিত কর্পোরেশন কর্তৃক বা উহার বিরুদ্ধে দায়েরকৃত কোন মামলা, গৃহীত কোন ব্যবস্থা বা সূচিত কোন কার্যধারা অনিষ্পন্ন বা চলমান থাকিলে এমনভাবে নিষ্পন্ন করিতে হইবে যেন উহা এই আইনের অধীন দায়েরকৃত বা গৃহীত বা সূচিত হইয়াছে; (গ) 	প্রতিষ্ঠিত কর্পোরেশন কর্তৃক সম্পাদিত কোন চুক্তি, দলিল বা ইনস্ট্রুমেন্ট এমনভাবে বহাল থাকিবে যেন উহা এই আইনের অধীন সম্পাদিত হইয়াছে; (ঘ) প্রতিষ্ঠিত কর্পোরেশনের সকল প্রকার ঋণ, দায় ও আইনগত বাধ্যবাধকতা এই আইনের বিধান অনুযায়ী সেই একই শর্তে কর্পোরেশনের ঋণ, দায় ও আইনগত বাধ্যবাধকতা হিসাবে গণ্য হইবে; (ঙ) 	কোন চুক্তি বা চাকুরীর শর্তে যাহা কিছুই থাকুক না কেন, এই আইন প্রবর্তনের পূর্বে উক্ত কর্পোরেশনের চেয়ারম্যান, সকল পরিচালক, কর্মকর্তা ও কর্মচারী যে শর্তাধীনে চাকুরীতে নিয়োজিত ছিলেন, তাহারা এই আইনের বিধান অনুযায়ী পরিবর্তিত না হওয়া পর্যন্ত, সেই একই শর্তে কর্পোরেশনের চাকুরীতে নিয়োজিত এবং, ক্ষেত্রমত, বহাল থাকিবেন; এবং (চ) 	প্রতিষ্ঠিত কর্পোরেশনের সকল সম্পদ, অধিকার, ক্ষমতা, কর্তৃত্ব ও সুবিধা, ফি, স্থাবর ও অস্থাবর সকল সম্পত্তি, অনুমোদিত মূলধন, তহবিল, নগদ অর্থ, ব্যাংক জমা ও সিকিউরিটিসহ সকল হিসাব এবং এতদ্‌সংশ্লিষ্ট সকল হিসাব বই, রেজিস্টার, রেকর্ডপত্রসহ অন্যান্য সকল দলিল-দস্তাবেজ এই আইন প্রবর্তনের সঙ্গে সঙ্গে কর্পোরেশনের নিকট হস্তান্তরিত হইবে এবং কর্পোরেশন উহার অধিকারী হইবে। (৩) উপ-ধারা (১) এর অধীন রহিতকরণ সত্ত্বেও, রহিত Ordinance এর অধীন প্রণীত কোন বিধি বা উপ-আইন জারীকৃত কোন প্রজ্ঞাপন, প্রদত্ত কোন আদেশ, নির্দেশ, অনুমোদন, সুপারিশ, প্রণীত সকল পরিকল্পনা বা কার্যক্রম এবং অনুমোদিত সকল হিসাব বিবরণী ও বার্ষিক প্রতিবেদন উক্তরূপ রহিতের অব্যবহিত পূর্বে বলবৎ থাকিলে, এই আইনের কোন বিধানের সহিত অসঙ্গতিপূর্ণ না হওয়া সাপেক্ষে, এই আইনের অনুরূপ বিধানের অধীন প্রণীত, জারীকৃত, প্রদত্ত এবং অনুমোদিত বলিয়া গণ্য হইবে, এবং মেয়াদ শেষ না হওয়া পর্যন্ত অর্থবা এই আইনের অধীন রহিত বা সংশোধিত না হওয়া পর্যন্ত বলবৎ থাকিবে।

